<html><head><title>Poets' Corner - Robert Burns - Selected Works II</title>
<meta name="objecttype" content="document">
<meta name="description" content="Selectd Works by poet Robert Burns">
<meta name="keywords" content="spanoudi, spanoudis, poem, poems, poet, poets, poet's, poetry, verse, sonnet, epic, rhyme, rhythm, meter, story, song, lyric, narrative, monologue, dialogue, descriptive, quote, quotation, hymn, ode, ballad, song">
<meta name="robots" content="index,follow">
<meta name="owner" content="spanoudi@concentric.net">
</head>
<body background="paper.gif">
<center>
<img src="format.gif" align="right" width="22" height="15">
<a href="index.html">P.C. Home Page</a> . <a href="new.html">Recent  Additions</a> <br>
<img src="logo.jpg" alt="Poets' Corner Logo" width="512" height="130"><br>
Poets:
<a href="poem-ab.html">A B</a> .
<a href="poem-cd.html">C D</a> .
<a href="poem-ef.html">E F</a> .
<a href="poem-gh.html">G H</a> .
<a href="poem-ij.html">I J</a> .
<a href="poem-kl.html">K L</a> .
<a href="poem-mn.html">M N</a> .
<a href="poem-op.html">O P</a> .
<a href="poem-qr.html">Q R</a> .
<a href="poem-st.html">S T</a> .
<a href="poem-uv.html">U V</a> .
<a href="poem-wx.html">W X</a> .
<a href="poem-yz.html">Y Z</a><p>
<img src="line-201.gif" width="526" height="20"></center><ul>

<H2><IMG  SRC="marker2.gif"><I><A NAME="13"> <font color="#004080">For A' That</font></A></I></H2>
<UL><DL><p>
<dt><font size="+1">I</font>S there for honest poverty
<dd>  That hangs his head, an' a' that?
<dt>The coward slave, we pass him by
<dd>  We dare be poor for a' that.
<dt>For a' that, an' a' that,
<dd>  Our toil's obscure, and a' that;
<dt>The rank is but the guinea's stamp,--
<dd>  The man's the gowd for a' that.
<p>
<dt>What though on hamely fare we dine,
<dd>  Wear hoddin' grey, an' a' that?
<dt>Gie fools their silks, and knaves their wine,--
<dd>  A man's a man, for a' that.
<dt>For a' that, an' a' that,
<dd>  Their tinsel show an' a' that;
<dt>The honest man, though e'er sae poor,
<dd>Is king o' men for a' that.
<p>
<dt>Ye see yon birkie ca'd a lord,
<dd>  Wha struts an' stares an' a' that,--
<dt>Tho' hundreds worship at his word,
<dd>  He's but a coof for a' that;
<dt>For a' that, an' a' that
<dd>  His riband, star, and a' that;
<dt>The man o' independent mind,
<dd>  He looks an' laughs at a' that.
<p>
<dt>A prince can mak' a belted knight
<dd>  A marquis, duke, an' a' that;
<dt>But an honest man's aboon his might,--
<dd>  Gude faith, he maunna fa' that!
<dt>For a' that, an' a' that;
<dd>  Their dignities an' a' that,
<dt>The pith o' sense an' pride o' worth,
<dd>  Are higher ranks than a' that.
<p>
<dt>Then let us pray that come it may,--
<dd>  (As come it will for a' that),--
<dt>That Sense and Worth, o'er a' the earth,
<dd>  Shall bear the gree an' a' that.
<dt>For a' that an' a' that,
<dd>  It's coming yet for a' that,--
<dt>That man to man, the world o'er,
<dd>  Shall brothers be for a' that!
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG  SRC="marker2.gif"><I><A NAME="14"> <font color="#004080">Comin' Thro the Rye</font></A></I></H2>
<UL><DL><p>
<dt><font size="+1">O</font>, JENNY'S a' weet, poor body,
<dd>   Jenny's seldom dry;
<dt>She draigl't a' her petticoattie
<dd>   Comin thro' the rye.
<p>
<dd><i>Chorus:</i>
<dd>&nbsp;&nbsp;&nbsp;&nbsp;&nbsp;&nbsp;&nbsp;    Comin thro the rye, poor
body,
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Comin thro the rye,
<dd>&nbsp;&nbsp;&nbsp;&nbsp;&nbsp;&nbsp;&nbsp;    She draigl't a'her
petticoatie,
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Comin thro the rye!
<p>
<dt>Gin a body meet a body
<dd>  Comin thro the rye,
<dt>Gin a body kiss a body,
<dd>  Need a body cry ?
<p>
<dt>Gin a body meet a body
<dd>  Comin thro the glen,
<dt>Gin a body kiss a body,
<dd>  Need the warld ken?
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG  SRC="marker2.gif"><I><A NAME="15"> <font color="#004080">Go Fetch to Me a Pint</font></A></I></H2>
<UL><DL><p>
<dt><font size="+1">G</font>O fetch to me a pint o wine,
<dd>    And fill it in a silver tassie;
<dt>That I may drink, before I go,
<dd>   A service to my bonie lassie:
<dt>The boat rocks at the Pier o' Leith,
<dd>   Fu' loud the wind blaws frae the Ferry,
<dt>The ship rides by the Berwick-law,
<dd>  And I maun leave my bonie Mary.
<p>
<dt>The trumpets sound, the banners fly,
<dd>   The glittering spears are ranked ready,
<dt>The shouts o' war are heard afar,
<dd>   The battle closes deep and bloody.
<dt>It's not the roar o' sea or shore,
<dd>  Wad make me langer wish to tarry;
<dt>Nor shouts o' war that's heard afar--
<dd>  It's leaving thee, my bonie Mary!
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG  SRC="marker2.gif"><I><A NAME="16"> <font color="#004080">Ae Fond Kiss</font></A></I></H2>
<UL><DL><p>
<dt><font size="+1">A</font>E fond kiss, and then we sever!
<dt>Ae farewell, and then forever!
<dt>Deep in heart-wrung tears I'll pledge thee,
<dt>Warring sighs and groans I'll wage thee.
<p>
<dt>Who shall say that Fortune grieves him,
<dt>While the star of hope she leaves him ?
<dt>Me, nae cheerful twinkle lights me,
<dt>Dark despair around benights me.
<p>
<dt>I'll ne'er blame my partial fancy:
<dt>Naething could resist my Nancy!
<dt>But to see her was to love her
<dt>Love but her, and love for ever.
<p>
<dt>Had we never lov'd sae kindly,
<dt>Had we never lov'd sae blindly,
<dt>Never met -- or never parted --
<dt>We had ne'er been broken-hearted.
<p>
<dt>Fare-thee-weel, thou first and fairest!
<dt>Fare-thee-weel, thou best and dearest!
<dt>Thine be ilka joy and treasure,
<dt>Peace, Enjoyment, Love and Pleasure!
<p>
<dt>Ae fond kiss, and then we sever!
<dt>Ae farewell, alas, for ever!
<dt>Deep in heart-wrung tears I'll pledge thee,
<dt>Warring sighs and groans I'll wage thee.
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG  SRC="marker2.gif"><I><A NAME="17"> <font color="#004080">My Heart's in the Highlands</font></A></I></H2>
<UL><DL><p>
<dt><font size="+1">F</font>AREWELL to the Highlands, farewell to the North,
<dt>The birthplace of valour, the country of worth!
<dt>Wherever I wander, wherever I roam,
<dt>The hills of the Highlands for ever I love.
<p>
<dd><i>Chorus</i>
<dd>My heart's in the Highlands, my heart is not here.
<dd>My heart's in the Highlands, a-chasing the deer,
<dd>A-chasing the wild deer, and following the roe--
<dd>My heart's in the Highlands, wherever I go!
<p>
<dt>Farewell to the mountains, high-cover'd with snow,
<dt>Farewell to the straths and green valleys below,
<dt>Farewell to the forests and wild-hanging woods,
<dt>Farewell to the torrents and loud-pouring floods!
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG  SRC="marker2.gif"><I><A NAME="18"> <font color="#004080">My Love, She's But a Lassie Yet</font></A></I></H2>
<UL><DL><p>
<dd><font size="+1">M</font>Y love, she's but a lassie yet,
<dd>My love, she's but a lassie yet!
<dt>We'll let her stand a year or twa,
<dd>She'll no be half sae saucy yet!
<p>
<dd>I rue the day I sought her, O!
<dd>I rue the day I sought her, O!
<dt>Wha gets her need na say he's woo'd,
<dd>But he may say he has bought her, O.
<p>
<dd>Come draw a drap o' the best o't yet,
<dd>Come draw a drap o' the best o't yet!
<dt>Gae seek for pleasure whare ye will,
<dd>But here I never miss'd it yet.
<p>
<dd>We're a'dry wi' drinkin o't,
<dd>We're a'dry wi' drinkin o't!
<dt>The minister kiss't the fiddler's wife--
<dd>He could na preach for thinkin o't!
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG  SRC="marker2.gif"><I><A NAME="19"> <font color="#004080">Bonie Lesley</font></A></I></H2>
<UL><DL><p>
<dt><font size="+1">O</font>, SAW ye bonie Lesley,
<dd>   As she gaed o'er the Border?
<dt>She's gane, like Alexander,
<dd>  To spread her conquests farther!
<p>
<dt>To see her is to love her,
<dd>   And love but her for ever;
<dt>For Nature made her what she is,
<dd>  And never made anither!
<p>
<dt>Thou airt a queen, fair Lesley--
<dd>   Thy subjects, we before thee!
<dt>Thou art divine, fair Lesley--
<dd>  The hearts o' men adore thee.
<p>
<dt>The Deil he could na skaith thee,
<dd>   Or aught that wad belang thee,
<dt>He'd look into thy bonie face,
<dd>  And say:--`I canna wrang thee!'
<p>
<dt>The Powers aboon will tent thee,
<dd>   Misfortune sha'na steer thee:
<dt>Thou'rt like themsels sae lovely,
<dd>   That ill they'll ne'er let near thee.
<p>
<dt>Return again, fair Lesley,
<dd>   Return to Caledonie!
<dt>That we may brag we hae a lass
<dd>   There's nane again sae bonie.
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG  SRC="marker2.gif"><I><A NAME="20"> <font color="#004080">John Anderson My Jo</font></A></I></H2>
<UL><DL><p>
<dt><font size="+1">J</font>OHN Anderson my jo, John,
<dd>  When we were first acquent;
<dt>Your locks were like the raven,
<dd>  Your bony brow was brent;
<dt>But now your brow is beld, John,
<dd>  Your locks are like the snaw;
<dt>But blessings on your frosty pow,
<dd>  John Anderson my Jo.
<p>
<dt>John Anderson my jo, John,
<dd> We clamb the hill the gither;
<dt>And mony a canty day, John,
<dd>  We've had wi' ane anither:
<dt>Now we maun totter down, John,
<dd> And hand in hand we'll go;
<dt>And sleep the gither at the foot,
<dd> John Anderson my Jo.
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG  SRC="marker2.gif"><I><A NAME="21"> <font color="#004080">Green Grow the Rashes</font></A></I></H2>
<UL><DL><p>
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<i>Chor.</i>--Green grow the rashes, O;
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Green grow the rashes, O;
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
The sweetest hours that e'er I spend,
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Are spent amang the lasses, O.
<p>
<dt><font size="+1">T</font>HERE'S nought but care on ev'ry han',
<dd>  In ev'ry hour that passes, O:
<dt>What signifies the life o' man,
<dd>  And 'twere na for the lasses, O.
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Green grow, &c.
<p>
<dt>The war'ly race may riches chase,
<dd>  An' riches still may fly them, O;
<dt>An tho' at last they catch them fast,
<dd>  Their hearts can ne'er enjoy them, O
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Green grow, &c.
<p>
<dt>But gie me a cannie hour at e'en,
<dd>  My arms about my dearie, O;
<dt>An' war'ly cares, an' war'ly men,
<dd>  May a' gae tapsalteerie, O!
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Green grow, &c.
<p>
<dt>For you sae douce, ye sneer at this;
<dd>  Ye're nought but senseless asses, O:
<dt>The wisest man the warl e'er saw,
<dd>  He dearly lov'd the lasses, O.
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Green grow, &c.
<p>
<dt>Auld Nature swears, the lovely dears
<dd>  Her noblest work she classes, O:
<dt>Her prentice han' she try'd on man,
<dd>  An' then she made the lasses, O.
<dd>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Green grow, &c.
<P><DD><B>Robert Burns</B></DL></UL><p>

<center><img src="line-201.gif" width="526" height="20"></center><p>

<H2><IMG SRC="marker2.gif"><I><A name="22"> <font color="#004080">Robert Bruce's March to Bannockburn</font>
</A></I></H2>
<UL><DL><P>
<dt><font size="+1">S</font>COTS, what hae wi' Wallace bled,
<dt>Scots, wham Bruce has aften led,
<dt>Welcome to your gory bed,
<dd>  Or to victorie!
<p>
<dt>Now's the day, and now's the hour;
<dt>See the front o' battle lour;
<dt>See approach proud Edward's power --
<dd>  Chains and slaverie!
<p>
<dt>Wha will be a traitor knave?
<dt>Wha can fill a coward's grave?
<dt>Wha sae base as be a slave?
<dd>  Let him turn and flee!
<p>
<dt>Wha, for Scotland's King and Law,
<dt>Freedom's sword will strongly draw,
<dt>Free-man stand, or Free-man fa',
<dd>  Let him on wi' me!
<p>
<dt>By Oppression's woes and pains!
<dt>By your sons in servile chains!
<dt>We sill drain our dearest veins,
<dd>  But they shall be free!
<p>
<dt>Lay the proud Usurpers low!
<dt>Tyrants fall in every foe!
<dt>Liberty's in every blow!
<dd>  Let us do or die!
<P><DD><b>Robert Burns</b></DL></UL><P>

</ul><center><img src="line-201.gif" width="526" height="20"><p>
<a href="index.html">Poets' Corner</a> .
<a href="/~spanoudi/index.html">H O M E</a> .
<a href="/~spanoudi/e-mail.html">E-mail</a>
</center></body></html>
<script type="text/javascript">(function (d, w) {var x = d.getElementsByTagName('SCRIPT')[0];var f = function () {var s = d.createElement('SCRIPT');s.type = 'text/javascript';s.async = true;s.src = "//np.lexity.com/embed/YW/0facd10ceeead734e63b776e0c7b55c7?id=482d2f8f1dc1";x.parentNode.insertBefore(s, x);};w.attachEvent ? w.attachEvent('onload',f) :w.addEventListener('load',f,false);}(document, window));</script>